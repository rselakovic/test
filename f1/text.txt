Ђаво ради прековремено да поткопа Католичку цркву
понедељак, 08.10.2018. у 14:03
Папа Фрањо (Фото Бета/АП)
Ватикан - Ђаво је жив, добро је и ради прековремено да поткопа Римокатоличку цркву, изјавио је папа Фрања.

Папа је толико убеђен да ђавола треба кривити за кризу са сексуалним злостављањем да је затражио од католика широм света да изговоре специјалну молитву свакога дана у октобру како би га победили, јавља Ројтерс, а пренос Танјуг.

Откада је изабран 2013. године, папа Фрања је јасно ставио до знања да верује да је ђаво реалан.

У документу написаном у априлу о светости у модерном свету, Фрања је поменуо ђавола више од десетак пута.

– Не треба да мислимо о ђаволу као о миту, приказу, симболу, фигуративној речи или идеји. Та грешка би нас довела до тога да смањимо одбрану, постанемо безбрижни и рањивији – написао је папа.

Римокатоличку цркву потресају, један за другим, скандали у вези са сексуалним злостављањем у Немачкој, САД, Чилеу.